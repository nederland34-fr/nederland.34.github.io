<!DOCTYPE html>
<html lang="en"><head>
  <meta charset="utf-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1" /><!-- Begin Jekyll SEO tag v2.5.0 -->
<title>Yatème Yentougli | nederland34-fr.github.io</title>
<meta name="generator" content="Jekyll v3.7.4" />
<meta property="og:title" content="Yatème Yentougli" />
<meta property="og:locale" content="en_US" />
<meta name="description" content="Een Nederlandse wegenwachter uit Togo in Montpellier? Yatéme staat in de startblokken!" />
<meta property="og:description" content="Een Nederlandse wegenwachter uit Togo in Montpellier? Yatéme staat in de startblokken!" />
<link rel="canonical" href="http://localhost:4000/medelanders/yateme.html" />
<meta property="og:url" content="http://localhost:4000/medelanders/yateme.html" />
<meta property="og:site_name" content="nederland34-fr.github.io" />
<meta property="og:type" content="article" />
<meta property="article:published_time" content="2019-04-07T20:20:12+02:00" />
<script type="application/ld+json">
{"description":"Een Nederlandse wegenwachter uit Togo in Montpellier? Yatéme staat in de startblokken!","@type":"BlogPosting","url":"http://localhost:4000/medelanders/yateme.html","headline":"Yatème Yentougli","dateModified":"2019-04-07T20:20:12+02:00","datePublished":"2019-04-07T20:20:12+02:00","mainEntityOfPage":{"@type":"WebPage","@id":"http://localhost:4000/medelanders/yateme.html"},"@context":"http://schema.org"}</script>
<!-- End Jekyll SEO tag -->
<link rel="stylesheet" href="/assets/css/style.css">
</head>
<body><header class="site-header">
  <div class="wrapper"><div class="site-title">NVM</div><nav class="site-nav">
      <input type="checkbox" id="nav-trigger" class="nav-trigger" />
      <label for="nav-trigger">
        <span class="menu-icon">
          <svg viewBox="0 0 18 15" width="18px" height="15px">
            <path
              d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"
            />
          </svg>
        </span>
      </label>

      <div class="trigger" style="margin-top:40px"><a class="page-link" href="/activiteiten.html">Activiteiten</a><a class="page-link" href="/agenda.html">Agenda</a><a class="page-link" href="/bestuur.html">Bestuur</a><a class="page-link" href="/">Home</a><a class="page-link" href="/links.html">Links</a><a class="page-link" href="/medelanders.html">Medelanders</a><a class="page-link" href="/verslagen.html">Verslagen</a></div>
    </nav></div>
</header>
<main class="page-content" aria-label="Content">
      <div class="wrapper">
        <h1 id="yatéme-yentougli">Yatéme Yentougli</h1>

<p><em>Yatéme, kun je ons iets over je eerste jaren in Nederland vertellen?</em></p>

<p>Ik ben in 1984 geboren in Lomé, de hoofdstad van Togo. Op mijn vijftiende ben ik naar Nederland gekomen. Ik ben direct begonnen met een cursus Nederlands NT2 en kort daarna met de MBO opleiding Autotechniek aan het ROC Mondriaan in Den Haag. Op mijn achttiende ben ik in Rijswijk gaan wonen.</p>

<p><em>Hoe ben je vervolgens bij de ANWB-alarmcentrale beland?</em></p>

<p>In 2007 studeerde ik parttime en werkte ik parttime bij een garage. Met toestemming van de garagehouder solliciteerde ik op een zomerbaan als autotechnicus bij het steunpunt van de ANWB Alarmcentrale in Lyon. Daar werd ik na een telefonisch onderhoud direct aangenomen. In 2008 heb ik daar opnieuw vakantiewerk gedaan en in 2009 werd ik vast in dienst genomen. De dealer-garage in Den Haag kon mij vanwege de crisis geen contractverlenging meer aanbieden. Ik had mijn opleiding Autotechniek inmiddels afgerond, vervolgens het diploma Commercial Bedrijfsleider/Ondernemer Kleinbedrijf Niveau 4 behaald, tijdens welke opleiding ik ondermeer Electrotechniek studeerde, en had inmiddels heel veel behoefte aan zon gekregen!</p>

<p><em>En nu woon je met vrouw en dochter in Montpellier…</em></p>

<p>In juni 2011 ben ik bij de ANWB gestopt, omdat ik geen ontplooiingsmogelijkheden meer had. Ik vond een nieuwe, vaste baan als wegenwachter bij het Australische bedrijf Club Assist in Montpellier. Inmiddels had ik mijn liefde Nieske Pekema ontmoet. Zij werkte op de afdeling Klantencontacten van de Alarmcentrale. Samen zijn wij naar Montpellier vertrokken. Helaas ging Club Assist in februari 2013 al failliet. En in juni 2013 werd onze dochter Mifal (“Respect”) geboren.</p>

<p><em>Hoe kwam je op het idee om Inter-Répa op te richten?</em></p>

<p>Ik wilde graag zelfstandig wegenwachter blijven en had inmiddels ook mijn vra htwagenrijbewijs gehaald. Omdat er zo veel misverstanden en wantoestanden bij reg liere garages zijn, kreeg ik het idee om een bedrijf voor het bemiddelen tussen gar ges en automobilisten op te zetten. Ik kan adviseren bij reparaties, bemiddelen bij reg lier onderhoud en assisteren bij pech onder weg. Inter-Répa biedt verschillende formules: van eenmalige bemiddeling tot abonnementen met assistentie bij periodiek onderhoud, signalering van periodiek onderhoud en onbeperkte helpdesk. De details staan op mijn website http://www.interrepa.fr en op mijn facebookpagina Daar vindt u verd r ervaringen van klanten, de wekelijkse tip en een forum. Gelukkig blijkt het bedrijf in een behoefte te voorzien en beginnen de zaken te lopen. Nieske heeft ondertussen op camping Le Plein Air des Chênes in Clapiers gewerkt en voor Eugène de Graaf Conseil. Daarna heeft ze voor Mifal gezorgd, en thans werkt ze voor een autoverhuurbedrijf.</p>

<p><em>Heb je nog wel tijd voor andere activiteiten?</em></p>

<p>Mijn werk is mijn hobby, maar daarnaast mag ik graag een eind gaan hardlopen!</p>

<p><em>Wat mis je van Togo en van Nederland, en wat waardeer je juist aan Frankrijk?</em></p>

<p>Ik mis de Togolese cultuur, want ondanks de armoede is de omgang tussen de mensen er heel hartelijk. Al moet ik zeggen dat de omgang tussen de mensen in mijn buurt in Montpellier ook heel open is: de mensen komen hier ook gemakkelijk bij elkaar over de vloer. In Nederland kennen buren elkaar nauwelijks, ze zitten ook veel meer binnen, wat waarschijnlijk aan het weer ligt. Gelukkig hebben we hier veel zon. Ik mis mijn ouders in Nederland heel erg. Zij zijn alles voor mij. Mijn vader is informaticus en heeft mijn website gemaakt. Ook heb ik vaak zin in een gerookte makreel! Nederland heeft verder bijzonder goede studiefaciliteiten en uitstekend onderwijs. De docenten weten echt nog de liefde voor het vak over te brengen. Ik ontvang helaas geen Nederlandse televisie: ik kon altijd erg genieten van een aflevering van de familie Flodder.</p>

<p><em>Wat verwacht je van het NVM lidmaatschap?</em></p>

<p>Ik ben sinds november 2014 lid van de NVM. Ik hoop via de NVM andere Nederlanders te leren kennen en een beetje gezelligheid te delen, ervaringen met elkaar uit te wisselen en elkaar te helpen. Deze interviews zijn daar heel handig bij, zo weet je precies bij wie je voor w t terecht kunt. Uiteindelijk zou er van iedereen een interview moeten komen. Ik zou ze f wel een keer een barbecue willen organiseren, een avond gezellig samen genieten.</p>

<p><em>In welke taal droom je?</em></p>

<p>Ik droom in drie talen, in het Goutmantché, in het Nederlands en in het Frans. In Togo worden meer dan 50 verschillende talen gesproken, waarvan ik er vier beheers. De officiële taal is Frans. In mij stad spraken weGoutmantché. Yatéme betekent “Als God dat wil”. In welke taal ik droom is afhankelijk van waar mijn droom gesitueerd is. Hetzelfde geldt trouwens voor mijn denken. Ik denk ook in verschillende talen. Als autotechnicus denk ik hoofdzakelijk in het Nederlands, omdat dat de taal is waar ik mijn opleiding in heb gevolgd.</p>

<p><em>Wat zou je de NVM-ers verder nog willen zeggen?</em></p>

<p>Dat het goed is om elkaar geregeld op te zoeken en ervaringen uit te wisselen!</p>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <div class="footer-col-wrapper">
      <div class="footer-col one-half">
        <p>NVM/CNM</p>
      </div>

      <div class="footer-col one-half">
        <p style='text-align: right;'>&copy; 2019 All Rights Reserved</p>
      </div>

      <div class="social-links"><ul class="social-media-list"></ul>
</div>
    </div>

  </div>

</footer>
</body>

</html>
