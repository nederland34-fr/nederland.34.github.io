---
title: Home
menu: Home
layout: flex
---

{::options parse_block_html="true" /}

<div class="col2">

![Place de la Comedie](/assets/images/site/Place-de-la-comedie_format_380x270.jpg)

De NVM is in 2000 opgericht ter bevordering van de onderlinge contacten tussen Nederlanders in Montpellier en omstreken. De vereniging is aangesloten bij de [FANF](http://www.fanf.fr)(de Federatie van Nederlandse Verenigingen in Frankrijk), die inmiddels meer dan 5.000 leden telt.

De doelstellingen van de NVM zijn :

- het stimuleren van de onderlinge hulpverlening ter bevordering van de integratie van Nederlanders in Fankrijk
- het uitwisselen van informatie over sociale, culturele, sportieve en andere activiteiten met Nederlanders, Fransen en andere nationaliteiten
- het onderhouden van contacten met andere verenigingen voor Nederlanders in de regio
- het promoten van Nederland bij de Franse en niet-Franse inwoners van Montpellier en omstreken middels bijeenkomsten, lezingen, tentoonstellingen enz.
- het onderhouden van contacten met andere Europese verenigingen, onder andere middels gemeenschappelijke bijeenkomsten, als lid van La Maison de l’Europe in Montpellier

De NVM is een kleine organisatie van actieve leden die zich belangeloos inzetten. Daarnaast kent de vereniging supporter/leden die met hun bijdrage van 10 euro per jaar deze dienstverlening mogelijk maken.

</div>
<div class="col2">

![Parc Le Duc](/assets/images/site/parc-le-duc.jpg)
Koningsdag zaterdag 27 april
Van 14.00–17.00 uur bent u van harte welkom op het Nederlandse vakantiepark [Parc Le Duc 34270 Vacquières](http://www.parcleduc.nl)
Sandra en Bob Kremer, de beheerders van het park, geven ons hier alle ruimte om een echte Nederlandse Vrijmarkt te organiseren, waarvoor wij hen heel hartelijk danken.

Mocht u op zolder of elders dingen hebben die u graag zou willen verkopen, dan is dit de gelegenheid! U dient zelf voor een tafeltje, kleedje of iets dergelijks te zorgen. U bent op de dag zelf vanaf 13.00 uur welkom om een en ander uit te stallen. Verkoop van alcoholische dranken is **niet** toegestaan.
De verkoop van Nederlandse snacks, zoals heerlijke kroketten, bitterballen of een echte Hollandse Nieuwe zal door de NVM verzorgd worden.

Ook niet-leden van de NVM zijn van harte welkom op deze Vrijmarkt. We stellen het op prijs als u dit bericht doorstuurt aan Nederlandse vrienden en bekenden, aanwezig in deze regio. Ook uw Franse vrienden of vrienden van andere nationaliteiten zijn van harte welkom. Hoe meer zielen, hoe meer vreugd.
Indien u een verkoopplekje wenst, dan graag een berichtje aan: [marra.nan@gmail.com](mailto:marra.nan@gmail.com)

</div>
